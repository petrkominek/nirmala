{
  "lessonName":"Lekce 2 – jemný systém a meditace",
  "lessonDescription":"V dalších odkazech pod tímto textem najdete více shrnujících a doplňujících informací k danné lekci. Prosím pročtěte si je pozorně, doplňujícím meditacím dejte čas.",
  "youTubeURL":"https://www.youtube.com/embed/5lebJ1MUzMo?rel=0",
  "guideLeft":["Jemné úrovně naší bytosti dokážeme vnímat. Jen potřebujeme zlepšit nástroj, který nám to umožní. Několik prvních týdnů meditací bude naplněno upevňováním vnímání projevů jemného systému. Postupně budeme schopni lépe dekódovat své vjemy a zlepšit cílenou spolupráci s naším nitrem.",
          "Klíčem pro náš rozvoj je síla Kundaliní. Ta naplňuje naše vědomí a celý jemný systém a ladí naše nitro. Stav svého jemného systému dokážeme vnímat v dlaních a prstech. V meditacích můžeme tedy pozorovat, co v dlaních vnímáme. Stejně tak můžeme pravou rukou pomalu pohybovat dlaní otevřenou k tělu těsně před tělem a vnímat pocity v dlaních.",
          "Do meditací tak můžeme zařadit za prvé posílení vnímání síly Kundaliní. Položíme pravou ruku na křížovou kost zezadu a vnímáme místo sídla Kundaliní. Pak po chvíli zvedáme pravou dlaň před tělem od úrovně křížové kosti až na vrchol hlavy. Tady můžeme chvilku zůstat, položit na hlavu dlaň. Toto můžeme několikrát opakovat."
  ],
  "guideRight":["Pak zůstaneme s pozorností na vrcholku hlavy – opět si můžeme pomoci dlaní, kterou na hlavě chvíli necháme. V dalším kroku můžeme pohyb dlaní před tělem opakovat, pohybujeme jí pomalu a pozorujeme vjemy jak v dlani, tak uvnitř sebe. Možná postupně ucítíme vjemy mírného chladu nebo tepla (to když se něco čistí) a třeba i něco jako pohyb energie.",
    "Zaměřování své pozornosti na jemnou sílu Kundaliní a jemný systém postupně zvyšuje naši citlivost k této jemné úrovni. Přijde to samo s tím, jak se systém bude pročišťovat. Důležité je, abychom byli v pozici pozorovatele. Nic si nepředstavujeme, žádné vjemy a žádné obrazy jemných vnitřních center nebo jemných drah, ale jen pozorujeme. Slouží to zároveň k posilování důležitého vědomí bez myšlenek. A důsledně, když se nám myšlenky nebo představy derou do pozornosti, otevřeme oči a podívejme se do plamene svíčky nebo jen nechme myšlenky či představy odplout. Také pokud si pustíte některou s video meditací nebo přednášek, slouží především k posílení meditačního stavu a stavu bez myšlenek."
  ],
  "theoryLeft":[" V první lekci našeho kurzu jste si vyzkoušeli meditaci a začali jste vnímat jemnou energii, která je ve Vás uložena. Tato energie proudí subtilním energetickým systémem, který je nedílnou součástí každého člověka. Stejně tak, jako všichni lidé mají tělo, jednotlivé orgány, mysl, vědomí a podobně, tak mají také jemné energetické dráhy a energetická centra, která plní různé funkce. Správný a vyrovnaný stav celého energetického systému je nezbytným předpokladem pro fyzické i psychické zdraví a pohodu. V této lekci se o jemném energetickém systému dozvíte více.",
      "Toto je základní schéma subtilního energetického systému. Není to žádná novinka. Podobné schéma lze najít v textech starých několik tisíc let. Tento energetický systém je přítomen  v každém člověku od jeho narození. Přestože za obvyklých podmínek jej nedokážeme vnímat,  tvoří základ celé naší bytosti. Naše tělo je tvořeno jednotlivými orgány, z nichž každý má svou  speciální funkci, a pokud všechny pracují správně, vytvářejí dohromady dobře fungující  organizmus. Právě tak i jednotlivé části energetického systému mají každá své přesné funkce  a společně zajišťují, aby v nás vše fungovalo jak má. A stejně jako srdce může být u každého  člověka trochu jinak velké či trochu jinak pootočené v hrudníku, ale přitom v každém z nás  naprosto stejně čerpá krev a rozvádí ji do celého těla, i energetická centra a dráhy mohou  být u každého z nás v trochu jiném stavu, ale jejich princip a základní funkce je u všech lidí  stejná.",
  "Celý energetický systém je nehmotný, ale má svůj odraz na úrovni fyzického těla, a to v některých strukturách centrálního nervového systému. Tvoří ho sedm energetických center, tzv. čakry, a tři základní energetické dráhy, tzv. nádí. První až pátá čakra se nacházejí v různé úrovni v průběhu páteře - míchy, míchu však přesahují a jsou dále vyjádřeny v nervových pleteních autonomního nervového systému. Šestá a sedmá čakra jsou umístěny v mozku. Energetických drah je v našem těle velké množství. Hlavní dráhy jsou tři. Levá a pravá dráha se nacházejí po levé a pravé straně páteře. Fyzicky jim odpovídají nervové dráhy tvořící sympatický nervový systém. Na úrovni šestého centra na spodině mozku se kříží a končí v obou mozkových hemisférách. Střední dráha prochází míchou a jako jediná dosahuje až na samý vrchol hlavy. Funkčně jí odpovídá parasympatický nervový systém.",
  "Celý subtilní energetický systém je v nás přítomen od našeho narození. Řídí všechny funkce našeho organizmu, ovlivňuje naše psychické rozpoložení, i způsob chování a charakterové vlastnosti. To vše právě díky úzkému propojení s autonomním nervovým systémem, který přímo řídí jednotlivé orgány, a různými strukturami v našem mozku. Toto propojení bylo prokázáno celou řadou vědeckých výzkumů. Během meditace lze například pozorovat změny krevního tlaku, tepové frekvence či rychlosti dýchání, ale také změny elektrické aktivity mozku či hladiny chemických látek, kterými spolu komunikují mozkové buňky."
 ],
  "theoryRight":[
    "Jednotlivá energetická centra představují energetická pole, která vyživují svou jemnou energií okolní buňky, tkáně a orgány. Je-li dané energetické centrum v pořádku, pak je tok energií nenarušen a všechny orgány v dané části těla fungují normálně. Pokud naopak dojde k oslabení či poškození některé čakry, proudění jemné energie se naruší a může dojít k poškození funkce příslušných orgánů a vzniku nemoci. Každé energetické centrum navíc v sobě nese uložené určité principy a kvality. Je-li dané centrum v pořádku, mohou se tyto kvality projevit v naší mysli, psychice a chování. Jakmile je však funkce dané čakry narušena, její kvality nám chybí. Například máme-li v pořádku třetí centrum, dokážeme být v klidu a spokojení v podstatě za jakýchkoli okolností, naše chování je vyrovnané a můžeme šířit pohodu i na své okolí. Naopak člověku s poškozenou třetí čakrou klid zcela chybí, je spíše nervózní a vznětlivý, a ani za velmi příznivých okolností není zcela spokojen. Stejným způsobem působí i na své okolí.",    "Hlavní energetické dráhy neboli nádí jsou tři. Propojují všechna energetická centra a mají své specifické vlastnosti. Levá dráha obsahuje energii našich emocí a přání a je pro fungování naší bytosti velmi důležitá. Díky ní můžeme vnímat a používat své city. Bez nich by náš život byl suchý, tvrdý, bez radosti, bez zaujetí. Přání stojí na začátku každé naší aktivity, jsou tedy nezbytná proto, abychom mohli cokoli udělat. Ačkoli si to neuvědomujeme, bez přání bychom nedokázali udělat ani sebemenší pohyb, třeba jen pohnout prstem či mrknout okem. V pravé dráze proudí energie pro naši aktivní činnost, fyzickou či mentální. Jestliže v levé dráze je energie našeho přání, v pravé dráze je pak energie, s jejíž pomocí můžeme tato přání uskutečnit. Pravá dráha nám dodává dynamičnost. Obě tyto dráhy končí v mozku na úrovni šestého centra, kde se kříží. Střední, centrální dráha jako jediná dosahuje až na vrchol hlavy. Představuje hlavní kanál pro proudění aktivované jemné energie Kundaliní, s jejíž pomocí dodává rovnováhu celému subtilnímu energetickému systému.",
    "Energie Kundaliní po svém probuzení začíná stoupat na vrchol hlavy. Prochází přitom střední drahou, i když zároveň naplňuje i levou a pravou dráhu. Proniká všemi energetickými centry. Její působení dokáže postupně, jemně a citlivě odstraňovat všechny překážky v jednotlivých čakrách a všechna centra posilovat a vyživovat. Zároveň zmírňuje případnou nerovnováhu mezi aktivitou levé a pravé dráhy. Působí tedy relaxačně a ozdravně na celý náš energetický systém. Jakmile vystoupá na vrchol hlavy do sedmého centra, napojuje naši bytost na jemnou univerzální energii, která je přítomna v celé přírodě, v celém vesmíru. Tím dochází k významnému posílení našeho individuálního energetického systému."
    
  ],
  "youtubeVideosLeft":[
    "https://www.youtube.com/embed/xgZ0iy84mIc?rel=0"
  ],
  "youtubeVideosRight":[
    "https://www.youtube.com/embed/1K6F5th60o8?rel=0"
  ],
  "faqLeft":[
    {
       "question": "Co mám vlastně v dlaních cítit?",
       "answer":"Pocity se na počátku mohou u různých lidí lišit. Někdo vnímá v dlaních takový jakoby pohyb energie, někdo tomu může říct vibrace, mohou to být jemně chladivé vibrace až jakoby ve formě jemného vánku, u někoho může být vjem také teplý, cítit je možné i brnění nebo mravenčení. Po prvotním pročištění a vyživení jemného systému se vjemy postupně ustálí."
    },
    {
      "question": "Je dobré cítit teplo nebo chlad?",
      "answer":"Jemné příjemně chladivé vjemy jsou příznakem vyrovnaného stavu, teplé vjemy jsou odrazem probíhajícího čištění v našem subtilním systému. Citlivost k projevům našeho jemného systému se postupně zlepší."
    }
  ],
  "faqRight":[
    {
       "question": "V dlaních zatím pořádně nic necítím, proč?",
        "answer":"Páté centrum našeho subtilního systému (uložené u kořene krku) je zodpovědné za to, aby tok jemné energie pronikal naším autonomním nervovým systémem a dostával se do dlaní. Toto centrum je ovšem mnohdy zablokované, protože je to ono, které musí čelit mnohému, s čím se dostáváme do kontaktu v našem okolí. Všechny naše reakce na okolní podněty se nějakým způsobem odrážejí do stavu tohoto centra. Až dojde k jeho základnímu pročištění, naše vnímání se podstatně zlepší."
    },
    {
      "question": "Jakoby byly silnější pocity v chodidlech než dlaních, je to možné?",
      "answer":"Někdo může mít vyšší citlivost v chodidlech než dlaních, to je možné. Vjemy jsou pak podobné. I v chodidlech můžeme mít chladivé nebo teplé vjemy. Obdobné je to i s celým naším nitrem. Někdo nemá žádné zvláštní vjemy v rukou, ale cítí jemný chlad uvnitř sebe. Ten může být koncentrovaný do linie kolem páteře – to tehdy když člověk vnímá stoupání Kundaliní z křížové kosti na vrchol hlavy – nebo do některých míst uvnitř těla – to nastává tehdy, když cítíme aktivaci jemných energetických center našeho subtilního systému."
    }
  ]

}